# Group-Project---3-KAMS-2023

Celem projektu jest opracowanie narzędzia do tworzenia map przedstawiających scenerie w rzucie izometrycznym (tzn. od góry pod lekkim ukosem). 
Mapy takie stanowią istotny element zawartości wielu gier, w szczególności z gatunku RPG.
Narzędzie służące temu celowi może zostać oparte na metodach uczenia maszynowego, w szczególności z wykorzystaniem sieci typu GAN (Generative adversarial network).
Pożądanym rezultatem jest możliwość konwersji danych wejściowych w ustalonym formacie do wyjściowej bitmapy zawierającej izometryczną scenerię w obranej stylistyce (przykładowo: komiksowa, post-apo, baśniowa). Przykładowy format wejściowy może stanowić odręczny szkic mapy, fotografia rzeczywistego terenu lub zaproponowany przez Wykonawców format opisu tekstowego. Pożądane jest aby wraz z wygenerowaną scenerią automatycznie tworzony był zbiór meta-danych opisujących cechy terenu, takie jak zaznaczenie obszaru po którym możliwe jest poruszanie się, drzwi lub skrytki na przedmioty. Pożądaną cechą opracowywanego narzędzia jest również możliwość narzucenia warunków brzegowych, takich jak fragmenty mapy do których nie ma być możliwości uzyskania dostępu.
Narzędzie powinno zostać przygotowane w formie wygodnej do korzystania przez użytkowników nie będących programistami oraz udostępnione wraz z kodem na publicznym repozytorium, np. GitHub.

## Przydatne linki:
 - https://affinelayer.com/pixsrv/
 - https://machinelearningmastery.com/how-to-develop-a-pix2pix-gan-for-image-to-image-translation/
 - https://arxiv.org/abs/1611.07004
 - https://www.tensorflow.org/tutorials/generative/pix2pix
